Si progetti un'applicazione Client/Server che, utilizzando le socket, permetta a uno sciatore appassionato di consultare il bollettino della neve. Più precisamente, l'applicazione deve permettere allo sciatore di stampare una lista delle località turistiche attrezzate per lo sci, ordinandole da quella con più disponibilità di neve a quella con meno disponibilità di neve sulle piste.

Il Client deve presentare la seguente interfaccia:

> bollettino_neve server porta

dove server è il nome logico del Server e porta il numero di porta del servizio.

Per prima cosa, il Client si deve interfacciare con l'utente, da cui riceve (via terminale) il nome della regione e il numero N di località di interesse.
Il Client deve quindi comunicare le informazioni inserite dall'utente al Server.

A sua volta, il Server dovrà selezionare, all'interno delle località registrate nella regione richiesta, le N località con la maggiore disponibilità di neve sulle piste da sci e inviare le relative informazioni al Client.
In particolare, il server dovrà ordinare le informazioni sulle località richieste in ordine decrescente sulla base del numero di centimetri di neve attualmente presenti sulle piste.
Opzionalmente, in aggiunta alle informazioni richieste il Server dovrà restituire al Client anche il numero medio di cm di neve per le località richieste (ovverosia le N località con la maggiore disponibilità di neve nella regione di interesse).

A tal proposito, si supponga che, sul Server, le informazioni sulla neve siano salvate in un file per ciascuna regione all'interno della directory
/var/local/bollettino_neve (quindi il file "/var/local/bollettino_neve/piemonte.txt" conterrà le informazioni sulle località del Piemonte, il file
"/var/local/bollettino_neve/veneto.txt" quelle sulle località del Veneto, ecc.).
Si supponga inoltre che i file con le informazioni sulla neve contengano una riga (con numero di centimetri di neve attualmente sulle piste, nome della località, nome del comprensorio sciistico, ecc.) per ciascuna delle località registrate nel sistema.

Al termine di ogni richiesta, il Client deve mettersi in attesa della richiesta successiva, e terminare qualora l'utente inserisca la stringa "fine".

ATTENZIONE: Si realizzino il Client e il Server in C, ma il Client deve anche essere realizzato in Java.
